Choricii Gazaei quae exstant opera neque sententiarum gravitate
neque dicendi copiae magnitudine neque argumentorum splendore digna
Ι sunt, in quibus multum elaboremus atque desudemus. Nam ut illius
¹ aetatis verus sophista magis speciem quam rem, magis gloriam quam
dignitatem veramque litterarum laudem spectat. ι

Attamen quod auctori magno vitio dare consuevimus, quod alienis
fontibus hortulos suos inrigat magisque aliorum quam suo ingenio uti-
tur,' id 'Choricio in aliqua laude ponere nobis quidem licet. Utebatur
enim sententiis, exemplis, verbis optimorum vetustissimorumque Graecae
linguae scriptorum et ex eis sua fecit quae et ad amplificandam et
ornandam orationem pertinent, ita ut opera eius quasi reddere imaginem
studii quod in illis collocavit contendi possit.

Atque quaestio quaenam fuerint illa lumina quae maxime ille
sophista secutus sit, duplicem affert utilitatem. Nam non'modo discimus,
unde potissimum Choricius aequalesque eius libaverint, sed etiam quam
vim -vel singuli auctorum qui classici nuncupantur vel singula eorum
opera ad animum stilumque scriptorum inferiorum conformandum
habuerint. Omitto illum fructum quem percipimus ex talibus quae-
stionibus et ad Choricii et ad eorum quos imitatus est scriptorum textum
corrigendum. Quem minorem esse, quod illorum locos non tam de-
prompsit quam imitatus est per se elucet.'

Quoniam autem de Choricii veterum Graecorum studiis nullum
exstat testimonium, una nobis relicta est via qua ad certum aliquem
finem perveniamus: perscrutanda sunt opera Choricii ipsa, ut locos ex·
quiramus quibusillos imitatus sit aut respexerit, et elocutiones colli·
gamus, quas inde suas lecit.

In diiudicandis autem eis locis qui imitatione illorum veterum
scriptorum expressi sunt magna uti cautione nobis necesse est. Non·
nulla enim inveniuntur quae Choricius non ex ipsis veteribus scripto-
ribus sed ab aliis auctoribus quiet ipsi ex illis aut recta aut indirecta via
' hauserunt, acceperit. De his quidem imitationibus suo loco disputabo,

 

